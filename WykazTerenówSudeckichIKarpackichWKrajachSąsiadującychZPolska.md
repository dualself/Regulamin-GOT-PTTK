[**Źródło: http://ktg.pttk.pl/index.php?mod=news&act=showfull&id=1397297449**](http://ktg.pttk.pl/index.php?mod=news&act=showfull&id=1397297449)

# Wykaz terenów Sudeckich i Karpackich w krajach sąsiadujących z Polską, po których odbycie wycieczek weryfikują w ramach swoich uprawnień przodownicy turystyki górskiej PTTK

1. Przodownicy turystyki górskiej PTTK z uprawnieniami na SUDETY weryfikują wycieczki odbyte w terenach sudeckich położonych w Republice Federalnej Niemiec i Republice Czeskiej.

2. Przodownicy turystyki górskiej PTTK z uprawnieniami na BESKIDY ZACHODNIE weryfikują wycieczki odbyte w terenach karpackich położonych:
    - a) w Republice Czeskiej i Republice Słowackiej między zachodnią granicą Karpat a przejściem granicznym Suchà Hora, drogą łączącą to przejście z miejscowością Trstena oraz linią kolejową wiodącą przez miejscowości Dolný Kubín, Žylina i Trenčín do Bratysławy;
    - b) w Republice Słowackiej na północ od drogi łączącej przejście graniczne Lysá nad Dunajcom z miejscowością Stará Lubovňa, dalej na północ od linii kolejowej przez Plaveč do miejscowości Prešov, a następnie od wschodu granicę stanowią linia kolejowa łącząca Prešov z miejscowością Bardejov i droga z tej miejscowości przez Tarnov do Przełęczy Tylickiej.

3. Przodownicy turystyki górskiej PTTK z uprawnieniami na TATRY weryfikują wycieczki odbyte w terenach karpackich położonych w Republice Słowackiej:
    - a) na wschód od drogi łączącej przejście graniczne Suchà Hora z miejscowością Trstena oraz od linii kolejowej przez miejscowości Dolný Kubín, Žylina i Trenčín do Bratysławy;
    - b) na południe od drogi łączącej przejście graniczne Lysá nad Dunajcom z miejscowością Stará Lubovňa i dalej na południe od linii kolejowej do miejscowości Plaveč;
    - c) na zachód od linii kolejowej łączącej Plaveč przez Prešov z Koszycami.

4. Przodownicy turystyki górskiej PTTK z uprawnieniami na BESKIDY WSCHODNIE weryfikują wycieczki odbyte w terenach karpackich:
    - a) położonych w Republice Słowackiej na północ od drogi łączącej Przełęcz Tylicką przez Tarnov z miejscowością Bardejov, na wschód od linii kolejowej łączącej Bardejov przez Prešov z Koszycami, po wschodnią granicę Republiki Słowackiej;
    - b) położonych na terenie Ukrainy.
